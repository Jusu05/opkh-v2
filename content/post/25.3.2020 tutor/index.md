---
title: "Tutorointia YO-kokeeseen"
summary: Yliopisto-opiskelijat tuutoreina Hellun lukiolaisille
subtitle: Yliopisto-opiskelijat tuutoreina Hellun lukiolaisille

date: 2021-02-20
draft: true
featured: false
authors:
  - tony
categories: ["post"]

image:
  focal_point: Smart
  preview_only: true
  caption: ''

#links:
#- icon: 
 # icon_pack: 
 # name: 
 # url: 

url: "/tutor"
---
Olemme aloittamassa projektia, jossa yliopisto-opiskelijat tuutoroivat lukiolaisia syksyn yo-kirjoituksia varten. Projektissa on ideana yhdistää esim. fysiikkaa yliopistossa opiskeleva ja fysiikan kirjoituksiin valmistautuva lukiolainen. Tuutori auttaa yksittäisissä tehtävissä, isommissa konsepteissa ja henkisessä valmistautumisessa. Tästä on varmasti hyötyä lukiolaiselle, sillä vaikka valmennuskursseja ja materiaaleja yo-kirjoituksiin on tarjolla, jää henkilökohtainen tuutorointi vajavaiseksi. Aineet joita otamme projektiimme mukaan ovat: matematiikka, fysiikka, kemia, biologia, englanti ja ruotsi. Oman kokemuksemme ja kyselyjemme mukaan nämä aineet ovat sellaisia, joista tuutoroinnissa saadaan suurin hyöty.

 

Tuutorointi tapahtuisi web-alustalla, jota kehitämme nyt kevään ajan. Kesäkuussa lisäämme tuutorit ja lukiolaiset alustalle. Alustalla lukiolainen pääsee ottamaan yhteyttä eri aineiden tuutoreihin. Tuutorointi voi tapahtua joko paikan päällä heidän sopimassaan paikassa esim. kirjastossa (koronarajoitukset huomioiden), tai etänä videopuhelun avulla.

 

Tämän projektin takana on kaksi toisen vuoden lääketieteen opiskelijaa Itä-Suomen yliopistosta. Pyöritämme Instagram-tiliä nimeltä [Fiilismed](https://www.instagram.com/fiilismed/?hl=fi), missä jaamme tietoa opiskeluun, terveyteen ja hyvinvointiin liittyen. Meitä seuraa jonkin verran lukiolaisia ja idea tähän projektiin syntyi, kun pohdimme tapoja miten saisimme tarjottua heille jotain arvokasta.

<iframe src="https://docs.google.com/forms/d/e/1FAIpQLSdxJmYXTlZIrhASO-xxqaRrwa7HFamDfkGTjWRHELSIv0keyQ/viewform?embedded=true" width="100%" height="812" frameborder="0" marginheight="0" marginwidth="0">Loading</iframe>

